---
Title: design_principles
Description: Designprinciper
Template: analys
---

Analys av designprinciper på webbplatser
=======================

Uppgiften går ut på att analysera tre personers webbplatser.

Urval
-----------------------

Jag valde att utgå från svenska författare, och utgick från https://sv.wikipedia.org/wiki/Kategori:Svenska_f%C3%B6rfattare för att hitta sådana. Jag valde ganska slumpässigt, men utifrån att de ska ska ha en personlig webbplats, och att de ska vara levande, så att de åtminstone i teorin har egen möjlighet att påverka webbplatsen, även om deras förlag/agenter säkert sköter mycket i en del fall. Jag ville också att de tre valda ska vara från olika genrer. Alla valda var för mig okända sedan tidigare.

De undersökta webb&shy;platserna är

- Joakim Medin https://joakimmedin.se - politisk journalist och författare
- Eleonora von Essen https://www.eleonoravonessen.se/ - matstylist, receptkreatör och kokboksförfattare
- Pontus Bodelsson https://www.bodelsson.com/ författare och föreläsare inom företagsledning och management

Metod
-----------------------

De valda webbplatserna gicks igenom och anslyserades efter mål/syfte, laddningstider, val av färger och typsnitt, allmän design och designprinciper. Principerna som användes beskrivs på https://www.canva.com/learn/design-elements-principles/ .

Resultat
-----------------------

Vad gäller syfte är det väldigt likartat för alla tre webbplatser och det är att presentera och sälja in författaren i fråga och hans/hennes alster (böcker) och att uppmuntra till att ge dem olika uppdrag (föreläsningar, TV-medverkan osv). Som stöd för detta finns bl.a. beskrivningar/biografier av författaren i fråga. Sedan skiljer sättet detta görs på väldigt mycket utifrån varje person, så det beskrivs nedan.

En sak är gemensam vad gäller webbplatsernas utformning, och det är att de alla har ett väldigt begränsat antal sidor (ca 5-8) för hela materialet. Detta gör navigeringen enkel och överskådlig för besökaren.

### Joakim Medin
Joakim Medin är politisk journalist och författare och försöker som sådan ge en känsla av saklighet och fakta. Detta görs genom långa listor av alla böcker han har skrivit, alla reportage han har medverkat och alla artiklar han har skrivit. En resumé finns på engelska, vilket är unikt bland de undersökta webbplatserna, och även detta stödjer hans internationella profil.

Designen på sidan stöjder syftet, och jag tycker den ger en känsla av att Joakim är insatt i sitt ämne, och att han gjort väldigt mycket inom politisk journalism. På boksidan finns både resumé, citat från recentioner och länkar för köp/nerladdning. På artikelsidan finns alla artiklar att visa i stort format som bilder från den tryckta texten (oftast från tidningar). På sidan för genomförda föreläsningar finns långa listor över där han föreläst (det senaste året i detalj och tidigare i urval), och även några filmer från dessa.  

Inga färger används överhuvudtaget, förutom i bilderna. Menyn har en mycket svar grå bakgrund, i övrigt är bakgrunden vit och texten granska mörkt grå. Webbplatsen har en horisontell meny till de få sidorna, som blir en mittliggande hamburgermeny i mobilläge, som fälls ut vid tryck till en svart vertikal meny som tydligt leder användaren rätt. Alla sidor är inramade med en svag men ändå tydlig ram. Titeln är med serifer (dock en bild),  men i övrigt används "standarduppsättningen" med sans-serifer i rubriker (Raleway) och seriftypsnitt i brödtext (Georgia). Filmernas inbäddning skalar bra.

Det absolut största misstaget är sidan [Reportage/artiklar](https://joakimmedin.se/reportage/) som tar extrem tid att ladda, pga att bildfilerna som visar artiklar i mycket stort format inte har några thumbnails på sidan, utan alla bildfiler laddas i full storlek och begränsas med size för att passa in på sidan. Sidan tog över 1 minut att ladda och består av nästan en halv gigabyte! Detta är en grovt misstag. Själva bilderna är från artiklar som ofta har bra "tidningsdesign" med tydlig rubrik och ofta en bra bild, och de ger i sig ett intresse för att klicka på dem för att läsa mer. Sidan har två kolumner som blir en vid mobilläge, så man har tänkt på mobiler, men även i mobilläge laddas ändå alla de extremt stora filerna. Ingen "grön IT" här inte, och även mobilsurfare med inte så stor surfpott bör se upp.

Det som utmärker startsidan är att den utöver rubriken, menyn och ett sökfält enbart innehåller en svart/vit bild från ett av hans reportage. Det fångar direkt ens intresse och ger en tydlig bild av vilken sorts journalism han arbetar med. Däremot är det samma mall som används som på de andra sidorna, så bilden ser kanske lite för "inramdad" ut. Just den bilden hade nog blivit bättre om den fått ta upp mer utrymme.

### Eleonora von Essen
Eleonora von Essen är matstylist, receptkreatör och kokboksförfattare, och har en anpassad webbplats efter dessa förutsättningar. Webbplatsen ska ge uppslag och intresse för hennes tjänster som att komma på nya matkreationer, och till detta används väldigt många bilder.

Eleonoras webbplats är utan färger, utöver alla mycket färgglada bilder, förutom att den aktuella sidan i menyn får en blågrön färg. Den blågröna färgen används även på länkarna som finns på sidan "Eleonora von Essen", men inte på t.ex. "Recept & styling". Detta är inte helt stringent, men fungerar ändå. Ingressen på portoliosidan/startsidan samt "Kitchen Studio"-sidan ligger på en ljust grå bakgrund, och båda dessa sidor har bara en kort ingress och sedan bilder under.

Bilder är väldigt framträdande på Eleonoras webbplats, och det är ingen tillfällighet att portfolion ligger direkt på startsidan. Den innehåller en "never ending scroll"-funktion med vädligt fina matbilder. Bilderna i sig ligger i fyra kolumner på datorer, men fungerar bra responsivt på mobiler. Höjden på bilderna är varierande och anpassad till bilderna (slumpmässighet). Sidan hämtar bara thumbnails, och laddar dem efter behov, och detta fungerar bra och snabbt. När man klickar på en bild hämtas en större storlek. Här hämtas en mycket större bild än vad som visas (såvida man inte öppnar bilden i ny flik) och det är något onödigt och leder ibland till fördröjningar, men då man sannolikt bara öppar vissa bilder så spelar det mindre roll.

Typsnittet är Inconsolata som är ett monospacetypsnitt som jag tolkar som ett sanseriff, men samtidigt finns serifer på några bokstäver (l och i). Detta verkar inte helt ovanligt just för monospacetypsnitt.

Sidan "Mina kokböcker" har en tydlig hirarki (i desktopläge åtminstone) där de två mest higlightade böckerna presenteras växelvis i två kolumner med text och bild (resp bild och text) vilket i sig är ett exempel på balans, medan de tre böckerna med mindre markering visas i tre kolumner med bilden överst och texten under.

Samma mall är använd på startsidan ("Portfolio") som på de flesta undersidor, dock inte på sidan "Recept & styling" som har en helt annan design där menyn försvinner och det läggs en bild skuren tvärs över på diagonalen bredvid texten (ett tydligt exempel på designprincipen linje). Där finns förvisso även länkar till några av de andra sidorna (men inte alla), men jag tyckte ändå att jag kom bort mig i navigationen på just den sidan. Det hade möjligtvis varit ok på en startsida, men nu är det en av undersidorna. Samma beteende sker både på fullstorlek och mobilläge.

### Pontus Bodelsson
Pontus Bodelsson är författare och föreläsare inom företagsledning och management. Hans webbplats är, precis som de andras, till för att ge information om honom och promotea hans böcker och tjänster.

Sidan är något ovanligt uppbyggd. Startsidan innehåller dels en stor bild på honom ("hero-bild"), och dels samtliga undersidor. Men undersidorna finns även i menyn som egna sidor. Det normala hade nog varit att aningen ha en sida med anchor-länkar i menyn, eller en kortare startsida + undersidor som egna sidor. Först när jag gick in på sidan funderade jag lite över hur den fungerar, men eftersom det är så få sidor (startsidan + 4 undersidor) förstod jag tämligen snabbt hur det hänger ihop. Den ovanliga sitestrukturen består när man byter till mobilläge (hamburgermeny, 1-kolumn-layout). 

Som de andra siterna är färgerna i princip frånvarande förutom på bilder. Pontus änvänder dock röd färg för externa länkar.

På startsidan finns en stor bild av Pontus. Den ger ett tydligt intryck och stärker känslan han vill förmedla ("management"). Den är även ett exmepel på designprincipen kontrast, då har mörk bakgrund till skillnad från resten av siten. Dock tar den ibland en stund att ladda, vilket försämrar upplevensen av sidan, då menyn är vit (pga grå bakgrund på bilden) och eftersom bilden i sig är stor. Detta leder till att man inte heller ser texten under sidan, så man ser bara en helt vit sida tills bilden laddat. Dock ska sägas att bilden ibland laddar snabbare, så det verkar lite varierande.

Bortsett från det jag skrivit om startsidan vs undersidorna är struktuen mycket enkel och tydlig. En sida för biografi, två för hans båda böcker och en för hans föreläsningar. Flera av sidorna är understödda av små filmklipp från hans Youtube-sida med utdrag från hans tidigare fall.

Som typnitt används serif-typsnittet Calluna, förutom i H1:or och i bild- och textbylines där det är sans-serif-typsnittet Din condensed som används.


Analys
-----------------------

De tre olika webbplatserna fungerar bra utifrån sitt syfte, och är anpassade utifrån det. Detta trots att de är väldigt enkla och ganska lika till utformning, men det skiljer i detaljer. 

Alla är nästan enbart vita med svart/mörkgrå text, och där färgerna finns i bilderna. Rent allmänt var det svårt att hitta tydliga exempel på designprinciperna i dessa webbplatser, men några är nämnda.

Joakim Medins sida får underkänt på grund av den enorma mängden data som laddas på en sida, men det borde vara ganska enkelt att fixa detta.

Analys av min egen sida
-----------------------

Webbplatsens syfte är att presentera och arbeta med uppgifterna som ingår i kursen Design  (Teknisk webbdesign och användbarhet, PA1436). Sidan har byggt upp succesivt under kursens gång med sex olika inlämningsdelar, som oftast lagt till nya delar och/eller ändrat på layout och design.

I och med den inlämningsbaserade uppbyggnaden har den inte byggt med en helhet från början, utan är ett visst lapptäcke. Dessutom har en hel del av kanske främst designen använts för att testa olika tekniker (främst css) och även om den är byggd för att vara hyfast snygg och anpassats till färgprinciper har estetiken som sådan kanske inte varit som  mest prioriterat.

Startsidan skiljer sig inte från andra sidor. Däremot har vissa av undersidorna lite annan layout med en understartsida och undermenyer (Analyser och Teknologier). Detta har byggts upp i anslutning till instruktioerna i kursen.

Använda designprinciper (mer eller mindre tydligt) är: linjer (vid övergågnen till footern; enbart ljus läge), färg, symetri (färgglidningen i marginalerna), transparens (mest använd som en teknik till andra principer), balans (kolumn-layouten på vissa sidor), hierarki (menyer, sidstruktur), inramning (undersidorna på understartsidorna, menyn (i mobilläge; efter ändringar i kmom06, se nedan)), rutnät (sidstruktur på understartsidorna), rörelse och djup (efter ändringar i kmom06, se nedan) och typografi.

Med anledning av den översynen har jag enbart ändrat två små saker på min sida, och det är:

* Undermenyn (till vänster) som finns inne på undersidorna till Analyser och Teknologier är nu fäst högst upp på sidan, istället för på mitten av sidan (vilket gjorde att den var svår att hitta på långa sidor, som t.ex. den här sidan som du läser just nu).

* Jag gjorde också om växlingen av flerkolum-layout på Analyser och Teknologier till att växla på samma bredd som för menyn (767px). Tidigare var det 600px på kolumnväxlingen, men det blev lätt rörigt med ett mellanläge som bara fanns i ett ganska litet pixel-intervall.

I och med https://dbwebb.se/uppgift/forbattra-din-portfolj-med-design-principer har jag valt att ändra på följande saker jämfört med kmom05:

* Färg: Menyn är ändrad så att den blir lite mer färgglad än tidigare. Detta för att göra valt eller hovrat alternativ tydligare

* Inramning och djup: Menyn i mobilläge var lite odefinierad. Den har nu dels fått en ram som omsluter och gör det tydligare var menyn är, och dels har denna ram fått en 3d-effekt som gör att den ser ut att ligga något ovanför resten av sidan. OBS! Gäller enbart menyn i mobilläge (desktop är inte ändrat). 

* Rörelse: Inne på sidorna Analys och Teknologier har rutorna för val av undersida fått en rörelse-effekt som lägger in en paddning som vecklas ut från översta vänstra hörnet vid hovring.

För https://dbwebb.se/uppgift/tillganglighet-med-google-lighthouse har jag gjort följande:

* Lagt in lang-attribut i html-taggen

* Lagt in aria-label på menyalternativen (i och med att det finns alternativ som bara visas som ikoner)

* La om till tabindex="0" i nav.twig rad 17. Jag kunde inte hitta några direkt negativa konsekvenser med detta.

* Med dessa ändringar får sidan 100% på tillgänglighet i Lighthouse.

* I övrigt klarar sig desktopsidan mycket bra i Lighthouse, men mobilsidan får något sämre i Performance. Jag har inte gjort mycket åt det, då det dels beror på att Cumulative Layout Shift som jag har svårt att direkt göra något åt, och dels pga First Contentful Paint som jag inte förstår varför den får dåligt värde när den kör mot studentservern, för där upplever jag sidan som jättesnabb, även i mobilläge (däremot tar det längre tid när jag kör lokalt med XAMPP).



Referenser
-----------------------

De analyserade sidorna.<br>
[Google PageSpeed Insights](https://pagespeed.web.dev/)<br>
[Design elements and principles](https://www.canva.com/learn/design-elements-principles/)

Övrigt
-----------------------

Analysen/rapporten skrevs av Karim Andersson (kaae22).